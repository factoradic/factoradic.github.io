<!DOCTYPE html>
<html>
<title>KCK.md</title>

<xmp theme="united" style="display:none;">
# Opis zadania

Naszym zadaniem jest stworzenie programu bazującego na idei REPL (read - eval - print loop) z wykorzystaniem interfejsu wejścia obsługującego język naturalny.

1. Read: pobranie tekstu (w języku naturalnym, bez dodatkowych wymagań) zrealizowane za pomocą elementu interfejsu programu głównego.
2. Eval: *wysłanie* do programu w Prologu tekstu podanego przez użytkownika i przetworzenie go zgodnie z zasadami zdefiniowanej gramatyki.
3. Print: *odesłanie* przetworzonego tekstu do programu głównego i podjęcie odpowiedniej akcji (wykonanie przypisanej metody na agencie lub zwrócenie błędu).

# Wymagania

## Technologie

Musimy użyć Prologa do analizy wejścia podanego przez użytkownika, ale mamy dowolność co do wyboru języka i ewentualnych bibliotek / frameworków, których użyjemy do stworzenia interfejsu.

Przekazywanie danych pomiędzy programem głównym (interfejsem) a Prologiem musi być zautomatyzowane i, w miarę możliwości, wydajne.

## Wymagania odnośnie interfejsu

Agent i plansza muszą zostać przedstawione w formie graficznej. Plansza może być płaska (2d) lub przestrzenna (3d).

Agent nie może poruszać się po całej planszy, muszą zostać zdefiniowane specjalne ścieżki. Ścieżki mają składać się z takich samych elementów jak nasza wcześniejsza mapa (odcinki proste, łuki łagodne i ostre).

Każda płytka (2d) / kostka (3d) ma przedstawiać pojedynczy obiekt (dla przykładu - punkt orientacyjny nie może znajdować się w tym samym miejscu co inny punkt orientacyjny).

Agent powinien mieć ograniczone pole widzenia i nie powinien wykorzystywać informacji o mapie, których nie otrzymał od użytkownika lub których nie poznał sam w drodze eksploracji.

## Wymagania odnośnie przetwarzania tekstu

Zdefiniowana przez nas gramatyka powinna być *pełna* - to znaczy taka, która bierze pod uwagę nie tylko *wartość* danego słowa, ale również jego formę gramatyczną. Oznacza to, że każde zdanie zgodne (czyli możliwe do przeanalizowania) z naszą gramatyką powinno być zdaniem poprawnym gramatycznie. Dla przykładu, zdanie "podejdź do pies" powinno zostać uznane za niepoprawną komendę.

# Nasze ustalenia

## Sceneria

Temat graficzny to plaża (i **ratownik**, nie zapominajmy o nim). Agentem będzie robot - wykrywacz metalu.

Ścieżką będzie każdy fragment planszy nieograniczony parawanem i jednocześnie nie będący statycznym punktem orientacyjnym.

Plansza będzie płaska (nie mieliśmy dobrego pomysłu na projekt w 3d, ale nadal mamy dużo czasu).

## Model kierunkowy

Podjęliśmy decyzję o implementacji dwóch modeli kierunkowych:
- kierunki relatywne (lewo, prawo...)
- kierunki absolutne (północ, wschód...)

## Punkty orientacyjne

By tchnąć trochę życia w nasz projekt zdecydowaliśmy się wprowadzić również punkty dynamiczne, które będą zmieniały pozycję.

Aktualne propozycje:

  - punkty statyczne:
    - latarnia morska
    - toalety
    - molo
    - głaz
    - leżaki
    - palma
    - ... (dodam, gdy odczytam)
  - punkty dynamiczne:
    - plażowicze
    - sprzedawcy
    - piesek

## Technologie

Przy realizacji projektu wykorzystamy:

- [SWI-Prolog 7.2](www.swi-prolog.org)
- [Python 2.7.11](www.python.org)
- [PySWIP 0.2.3](code.google.com/p/pyswip) - biblioteka pozwalająca na wysyłanie zapytań do Prologa z poziomu kodu Pythona (typowy bridge)
- [PyGame 1.9.1](www.pygame.org) - biblioteka graficzna do Pythona z zestawem funkcji ułatwiających tworzenie gier komputerowych i wizualizacji graficznych

# Zadania

## Sprint 1

1. Napisanie prostej gramatyki w Prologu opisującej zdania dotyczące ruchu bezpośredniego (takie jak: "idz w lewo", "idz na zachod").
2. Napisanie prostej klasy `Agent` w Pythonie, która będzie reprezentowała naszego robota. Powinna ona posiadać właściwości pozwalające na przechowywanie aktualnej pozycji robota i kierunku, w którym jest zwrócony oraz metody pozwalające na ruch (poprzez zmianę wartości odpowiednich właściwości) w kierunku relatywnym lub absolutnym o jedną jednostkę. Na potrzeby testowania proszę o zdefiniowanie dodatkowej metody, która będzie wypisywała wartości wszystkich właściwości obiektu tej klasy w postaci prostej do odczytu.
3. Napisanie konsolowego programu w Pythonie z użyciem PySWIP, który będzie realizował pętlę postaci:
  1. Wczytaj tekst od użytkownika.
  2. Przeanalizuj tekst za pomocą gramatyki stworzonej w punkcie 1.
  3. Na podstawie zwróconego tekstu przez gramatykę wykonaj odpowiednią metodę na obiekcie klasy `Agent`.

W przypadku otrzymania od użytkownika komendy błędnej (niezgodnej z naszą gramatyką) program musi to zakomunikować.

## Sprint 2

1. Zaplanowanie i przedstawienie (najlepiej w postaci rysunku odręcznego) przykładowej planszy, która posłuży do testowania naszej aplikacji i stanie się bazą dla procedur tworzących losowe mapy. Plansza musi być zgodna ze wszystkimi założeniami, to znaczy musi zawierać punkty orientacyjne i ograniczone ścieżki złożone ze wszystkich dostępnych elementów.
2. Stworzenie lub znalezienie (proszę uważać na licencje) grafik zgodnych z tematem naszego projektu i odwzorowanie mapy z punktu 1. w postaci cyfrowej.
3. Napisanie w Pythonie z użyciem PyGame aplikacji, która korzystając z macierzy liczb całkowitych lub macierzy wektorów liczb całkowitych reprezentującej mapę i pociętych plików graficznych (sprites) z punktu 2 *narysuje* mapę na ekranie.
4. Dodanie do stworzonej aplikacji pola tekstowego i dodanie funkcjonalności zakodowanych w pierwszym sprincie.
5. Napisanie funkcji z użyciem PyGame, która pozwoli na płynne (animacja) poruszenie obiektu na ekranie reprezentowanego przez pojedynyczy sprite.
6. Zmiana metod klasy `Agent` tak by ruch się wykonał jeżeli jest możliwy (sprawdzenie powinno wykorzystywać macierzową reprezentację mapy).

## Ciąg dalszy nastąpi.

# Podział prac

Tak jak się wcześniej umawialiśmy. Jeżeli ktoś ma ochotę napisać część tego projektu to oczywiście zapraszam. Proszę wybrać jeden z punktów wyżej i po prostu do mnie napisać.

Pozostałe sprinty będą przyrostowe. Oznacza to, że jeżeli ktoś chciałby później dołączyć do prac to nie miałoby to sensu. Z tego względu, że i tak będziemy musieli sztucznie podzielić naszą pracę bo jeżeli jest to projekt zaliczeniowy to każdy będzie musiał być przygotowany na sprawdzenie znajomości swojej części projektu.

Dla mnie najbardziej naturalny podział prac wygląda tak:

- gramatyka (sam Prolog)
- zaprogramowanie agenta (sam Python)
- grafika (program graficzny plus Python z PyGame przy implementacji mapy i kodowania animacji)
- zaprogramowanie przekazywania informacji pomiędzy Pythonem a Prologiem (dodanie do interfejsu pola tekstowego, oprogramowanie eventów, użycie bridga i stworzenie ładnego sposobu na wywołanie zgodnej z komendą metody agenta)

Poczekam na Waszą reakcję. To oczywiste, że jeżeli ktoś chciałby wykonać (na przykład) punkt 1 ze sprintu 1 to nawet jeżeli nie chciałby później brać udziału w rozwijaniu gramatyki to nadal będzie to dla niego najlepszy wybór do nauki (część materiału będzie miał opanowaną przez to, że sam napisał część programu).
</xmp>

<script src="http://strapdownjs.com/v/0.2/strapdown.js"></script>
</html>
